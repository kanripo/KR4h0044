# -*- mode: mandoku-view; -*-
#+TITLE: 崇古文訣
#+DATE: 2015-08-25 00:33:22.810125
#+PROPERTY: ID KR4h0044
#+PROPERTY: BASEEDITION WYG    
#+PROPERTY: JUAN 卷五
<pb:KR4h0044_WYG_005-1a>¶
欽定四庫全書¶
　崇古文訣巻五　　　　　　宋　樓昉　編¶
　　兩漢文¶
　　　兩都賦序　　　　　　　　　班　固¶
　　　　讀兩都賦序則知詞賦之作亦可以觀世變¶
　　　　非一切鋪張誇大之謂也本朝呉處厚賦評¶
　　　　唐說齋中興賦序亦得此意¶
或曰賦者古詩之流也昔成康没而頌聲寝王澤竭而¶
<pb:KR4h0044_WYG_005-1b>¶
詩不作大漢初定日不暇給至於武宣之世乃崇禮官¶
考文章内設金馬石渠之署外興樂府恊律之事以興¶
廢繼絶潤色鴻業是以衆庻說豫福應尤盛白麟赤鴈¶
芝房寳鼎之歌薦於郊廟神雀五鳯甘露黄龍之瑞以¶
爲年紀故言語侍從之臣若司馬相如吾丘夀王東方¶
朔枚臯王裦劉向之屬朝夕論思日月獻納而公卿大¶
臣御史大夫倪寛太常孔臧大中大夫董仲舒宗正劉¶
徳太子太傅蕭望之等時時間作或以抒(臣與/切)下情而¶
<pb:KR4h0044_WYG_005-2a>¶
通諷諭或以宣上德而盡忠孝雍容揄揚著(張慮/切)¶
於後嗣抑亦雅頌之亞也故孝成之世論而録之¶
盖奏御者千有餘篇而後大漢之文章炳(彼永/反)焉與¶
三代同風且夫道有夷隆學有麤宻因時而建徳者不¶
以逺近易則故臯陶歌虞奚斯頌魯同見采於孔氏列¶
於詩書其義一也稽之上古則如彼考之漢室又如此¶
斯事雖細然先臣之舊式國家之遺羙不可闕也臣竊¶
見海内清平朝廷無事京師修宮室浚(音/峻)城隍而起苑¶
<pb:KR4h0044_WYG_005-2b>¶
囿以備制度西土耆老咸懷怨思冀上之睠顧而盛稱¶
長安舊制有陋洛邑之議故臣作兩都賦以極衆人之¶
所眩(音/縣)曜折以今之法度辭曰¶
　　　西都賦　　　　　　　　　　班　固¶
　　　　所謂極衆庻之所眩曜¶
有西都賔問於東都主人曰盖聞皇漢之初經營也甞¶
有意乎都河洛矣輟而弗康寔用西遷作我上都主人¶
聞其故而覩其制乎主人曰未也願賔攄懐舊之蓄念¶
<pb:KR4h0044_WYG_005-3a>¶
發思古之幽情博我以皇道𢎞我以漢京賔曰唯唯(上/聲)¶
漢之西都在於雍州實曰長安左據函谷二崤之阻表¶
以太華終南之山右界褒斜(音/耶)隴首之險帶以洪河涇¶
渭之川衆流之隈汧涌其西華實之毛則九州之上腴¶
焉防禦之阻則天地之隩(烏號/切)區焉是故横被六合三¶
成帝畿周以龍興秦以虎視及至大漢受命而都之也¶
仰悟東井之精俯恊河圖之靈奉春建策留侯演成天¶
人合應以發皇明乃眷西顧實惟作京於是睎(音/希)秦嶺¶
<pb:KR4h0044_WYG_005-3b>¶
睋(音/俄)北阜挾(胡蝶/切)灃㶚據龍首圗皇基於億載度宏䂓¶
而大起肇自髙而終平世増飾以崇麗歴十二之延祚¶
故窮泰而極侈建金城之萬雉呀(呼遐/切)周池而成淵披¶
三條之廣路立十二之通門内則街衢洞逹閭閻且千¶
九市開場貨别隧分人不得顧車不得旋闐(咅/田)城溢郭¶
旁流百廛紅塵四合烟雲相連於是既庻且富娯樂無¶
疆都人士女殊異乎五方遊士擬於公侯列肆侈於姬¶
姜鄉曲豪舉遊俠之雄節慕原甞名亞春陵連交合衆¶
<pb:KR4h0044_WYG_005-4a>¶
騁騖乎其中若乃觀其四郊浮遊近縣則南望杜霸北¶
眺五陵名都對郭邑居相承英俊之域紱冕所興冠盖¶
如雲七相五公與乎州郡之豪傑五都之貨殖三選七¶
遷充奉陵邑盖以彊幹弱枝隆上都而觀萬國封畿之¶
内厥土千里卓犖(力角/切)諸夏兼其所有其陽則崇山隐¶
天幽林穹谷陸海珍藏藍田美玉商洛縁其隈鄠(音/戶)杜¶
濵其足源泉灌注陂池交屬竹林果園芳草甘木郊野¶
之富號爲近蜀其隂則冠(古亂/切)以九&KR0580;(子紅/切)陪以甘泉¶
<pb:KR4h0044_WYG_005-4b>¶
乃有靈宫起乎其中秦漢之所極觀(古/亂)淵雲之所頌歎¶
於是乎存焉下有鄭白之沃衣食之源提封五萬疆埸¶
(音/亦)綺分溝塍(音/乗)刻鏤原隰龍鱗決渠降雨荷挿成雲五¶
榖垂頴桑麻敷棻東郊則有通溝大漕潰(胡對/切)渭洞河¶
汎舟山東控引淮湖與海通波西郊則有上囿禁苑林¶
麓藪澤陂池連乎蜀漢繚以周牆四百餘里離宮别館¶
三十六所神池靈沼徃徃而在其中乃有九真之麟大¶
宛(於袁/切)之馬黄支之犀條枝之鳥踰崑崙越巨海殊方¶
<pb:KR4h0044_WYG_005-5a>¶
異類至於三萬里其宮室也體象乎天地經緯乎隂陽¶
據坤靈之正位放(膚罔/切)太紫之圓方樹中天之華闕豐¶
冠山之朱堂因瓌材而究竒抗應龍之虹梁列棼(音/分)橑¶
(音/老)以布翼荷棟桴(音/敷)而高驤(音/相)雕玉瑱(土見切/善作磌)以居楹¶
裁金璧以飾璫(音/當)發五色之渥彩光爓(音/艶)朗以景彰於¶
是左墄(倉則/反)右平重軒三階閨房周通門闥洞開列鐘¶
虡(音/巨)於中庭立金人於端闈仍増崖而衡閾臨峻路而¶
啓扉徇以離宫别寢承以崇䑓閒(閑/)舘煥若列宿紫宫¶
<pb:KR4h0044_WYG_005-5b>¶
是環清凉宣温神仙長年金華玉堂白虎麒麟區宇若¶
兹不可殫(音/丹)論増盤崔(族回/切)嵬(五回/切)登降照爛殊形詭¶
(音/軌)制每各異觀乘茵(音/因)歩輦惟所息宴後宮則有掖庭¶
椒房后妃之室合歡増城安處常寕&KR0649;若椒風披香發¶
越蘭林蕙草鴛鸞飛翔之列昭陽特盛隆於孝成屋不¶
呈材牆不露形裛(於業/切)以藻繡絡以編(一本/作綸)連隨侯明¶
月錯落其間金缸衘璧是爲列錢翡翠火齊(慈計/切)流耀¶
含英懸黎垂棘夜光在焉於是𤣥墀釦(音/扣)砌玉階彤庭¶
<pb:KR4h0044_WYG_005-6a>¶
碝(而兖/切)磩(音/戚)綵緻(直利/切)琳珉(音/旻)青熒珊瑚碧樹周阿而¶
生紅羅颯(蘇合/切)纚(新綺/切)綺組繽紛精曜華爥俯仰如神¶
後宫之號十有四位窈窕繁華更盛迭貴處乎斯列者¶
盖以百數左右庭中朝堂百寮之位蕭曹魏邴謀謨乎¶
其上佐命則垂綂輔翼則成化流大漢之愷悌蕩亡秦¶
之毒螫故令斯人揚樂和之聲作畫一之歌功徳著乎¶
祖宗膏澤洽乎黎庻又有天禄石渠典籍之府命夫惇¶
(敦/)誨故老名儒師傅講論乎六藝稽合乎同異又有承¶
<pb:KR4h0044_WYG_005-6b>¶
明金馬著作之廷大雅宏逹於兹爲羣元元本本殫見¶
洽聞啓發篇章校理秘文周以鉤陳之位衛以嚴更(平/聲)¶
之署總禮官之甲科羣百郡之廉孝虎賁(音/奔)贅(章衛/切)衣¶
閹(音/俺)尹閽寺陛㦸百重各有典司周廬千列徼(音/呌)道綺¶
錯輦路經營脩塗(一本/作涂)飛閣自未央而連桂宮比彌明¶
光而亘長樂陵墱(一本/作隥)道而超西墉混建章而連外屬¶
設璧門之鳯闕上觚(音/孤)稜而棲金爵内則别風之嶕(慈/遥)¶
(切/)嶢(牛條/切)眇麗巧而竦擢張千門而立萬户順隂陽以¶
<pb:KR4h0044_WYG_005-7a>¶
開闔爾乃正殿崔嵬層搆厥髙臨乎未央經駘盪而出¶
馺(蘇合/切)娑(蘇可/切)洞枍(烏詣/切)詣以與天梁上反宇以盖戴¶
激日影而納光神明鬱其特起遂偃蹇而上躋軼(音/逸)雲¶
雨於太半虹霓廻帯於棼(音/分)楣(音/眉)雖輕迅與僄(匹照/切)狡¶
猶愕(五各/切)眙(勑吏/切)而不能階攀井幹(音/寒)而未半目眩(胡/徧)¶
(切/)轉而意迷捨櫺(音/靈)檻而却倚若顛墜而復稽魂怳怳¶
(况徃/切)以失度廵廻途而下低既懲懼於登望降周流以¶
彷徨歩甬道以縈紆又杳(烏烏/切)窱(他鳥/切)而不見陽排飛¶
<pb:KR4h0044_WYG_005-7b>¶
闥而上出若遊目於天表似無依而洋洋前唐中而後¶
太液覧滄海之湯湯(音/傷)揚波濤於碣石激神岳之嶈嶈¶
(七羊/切)濫瀛洲與方壺蓬萊起乎中央於是靈草冬榮神¶
木叢生巖峻崷(自由/切)崪(慈律/切)金石崢(仕耕/切)嶸(音/宏)抗仙掌¶
以承露擢䨇立之金莖軼埃壒(一本/作堨)之混濁鮮顥(胡杲/切)¶
氣之清英騁文成之丕誕(徒旱/切)馳五利之所刑庶松喬¶
之羣類時遊從乎斯庭實列仙之攸館非吾人之所寕¶
爾乃盛娯遊之壯觀奮太武乎上囿因兹以威戎夸(苦/華)¶
<pb:KR4h0044_WYG_005-8a>¶
(切/)狄耀威靈而講武事命荆州使起鳥詔梁野而驅獸¶
毛羣内闐(音/田)飛羽上覆接翼側足集禁林而屯聚水衡¶
虞人理(一本/作修)其營表種别羣分部曲有署罘(音/浮)網連紘¶
籠山絡野列卒周匝星羅雲布於是乗鸞輿備法駕帥¶
羣臣披飛廉入苑門遂繞酆(音/豐)鄗(音/浩)歴上蘭六師發逐¶
百獸駭殫震震爚爚(音/藥)雷奔電激草木塗地山淵反覆¶
蹂(汝九/切)躪(九振/切)其十二三乃抝(於六/切)怒而少息爾乃期¶
門佽(且利/切)飛列刅攅鍭(音/侯)要(腰/)趹(音/決)追蹤鳥驚觸絲獸¶
<pb:KR4h0044_WYG_005-8b>¶
駭值鋒機不虚掎(音/已)弦不再控(音/空)矢不單殺中必疊䨇¶
颮颮(音/撲)紛紛矰(音/曽)繳(音/酌)相纒風毛雨血灑野蔽天平原¶
赤勇士厲猨&KR0924;(夷秀/切)失木豺狼懾(章獵/切)竄爾乃移師赴¶
險並蹈潛穢窮虎奔突狂兕(音/似)觸蹶許少施巧秦成力¶
折(音/制)掎(音/几)僄(匹/妙)狡扼猛噬脫角挫脰(音/豆)徒摶(音/博)獨殺挾¶
師豹拖(徒可/切)熊螭(勑离/切)曵犀犛(音/貍)頓象羆超洞壑越峻¶
崖(音/冝)蹶嶄(乍監/切)巖巨石頽松栢仆叢林摧草木無餘禽¶
獸殄夷於是天子乃登屬玉之舘歴長揚之榭覽山川¶
<pb:KR4h0044_WYG_005-9a>¶
之體勢觀三軍之殺獲(于卦/切)原野蕭條目極四裔禽相¶
鎮壓獸相枕藉然後收禽㑹衆論功賜胙(音/祚)陳輕騎以¶
行炰(自茅/切)騰酒車以斟酌割鮮野食舉烽命爵饗賜畢¶
勞逸齊大輅鳴鸞容與徘徊集乎豫章之宇臨乎昆明¶
之池左牽牛而右織女似雲漢之無涯(音/冝)茂樹䕃蔚芳¶
草被隄蘭&KR0649;發色曄曄(于獵/切)猗猗若摛(勑離/切)錦與布繡¶
爥燿乎其陂鳥則𤣥鶴白鷺黄鵠(胡榖/切)鵁(交/)鸛(貫/)鶬(倉/)¶
鴰(括/)鴇(保/)鶂(五激/切)鳬鷖(烏兮/切)鴻鴈朝發河海夕宿江漢¶
<pb:KR4h0044_WYG_005-9b>¶
沈浮徃來雲集霧散於是後宫乗輚(上眼/切)輅豋龍舟張¶
鳯盖建華旗祛黼帷鏡清流靡微風澹(逹濫/切)淡(徒敢/切)浮¶
櫂(直教/切)女謳皷吹震(音/真)聲激越謍(呼宏/切)厲天鳥羣翔魚¶
窺淵招白鷴下䨇鵠揄文竿出比目撫鴻罿(衝/)御矰(曽/)¶
繳(酌/)方舟並騖(務/)俛仰極樂遂乃風舉雲揺浮遊溥(普/)¶
覽前乗秦嶺後越九&KR0580;東薄河華西渉岐雍宫館所歴¶
百有餘區行所朝夕儲不改供禮上下而接山川究休¶
祐之所用采遊童之歡謡第從臣之嘉頌於斯之時都¶
<pb:KR4h0044_WYG_005-10a>¶
都相望(音/亡)邑邑相屬國藉十世之基家承百年之業士¶
食舊徳之名氏農服先疇之畎(古犬/切)畞商修族世之所¶
鬻(以六/切)工用髙曽之䂓矩粲乎隠隠各得其所若臣者¶
徒觀迹於舊墟聞之乎故老十分未得其一端故不能¶
徧舉也¶
　　　東都賦　　　　　　　　　　班　固¶
　　　　所謂折以今之法度當合兩篇兼看¶
　　　　兩賦大抵前篇極其鋪張後篇從而收歛前¶
<pb:KR4h0044_WYG_005-10b>¶
　　　　篇已爲後篇折難之地以周比並秦彼此相¶
　　　　形優劣自見十分折難得倒更主張西都不¶
　　　　得了¶
東都主人喟然而歎曰痛乎風俗之移人也子實秦人¶
矜夸宫館保界河山信識昭襄而知始皇矣烏覩大漢¶
之云爲乎夫大漢之開元也奮布衣以登寳位由數朞¶
而創萬代盖六籍所不能談前聖靡得而言焉當此之¶
時功有横而當天討有逆而順民故婁敬度(入/聲)勢而獻¶
<pb:KR4h0044_WYG_005-11a>¶
其說蕭公權宜而拓其制時豈泰而安之哉計不得以¶
已也吾子曽不是睹顧曜後嗣之末造不亦暗乎今將¶
語子以建武之治永平之事監於太清以變子之惑志¶
徃者王莽作逆漢祚中缺天人致誅六合相滅於時之¶
亂生民幾亡鬼神泯絶壑無完(音/桓)柩郛(音/孚)罔遺室原野¶
厭人之肉川谷流人之血秦項之災猶不克半書契以¶
來未之或紀故下人號而上訴上帝懷而降監(平/聲)乃致¶
命乎聖皇於是聖皇乃握乾符闡坤珍披皇圗稽帝文¶
<pb:KR4h0044_WYG_005-11b>¶
赫然發憤應若興雲霆擊昆陽憑怒雷震(音/真)遂超大河¶
跨北嶽立號髙邑建都河洛紹百王之荒屯因造化之¶
盪滌(音/狄)體元立制繼天而作系唐綂接漢緒茂育羣生¶
恢復疆宇勲兼乎在昔事勤乎三五豈特方軌並跡紛¶
綸后辟治近古之所務蹈一聖之險易云爾而已哉且¶
夫建武之元天地革命四海之内更造夫婦肇有父子¶
君臣初建人倫實始斯乃伏羲氏之所以基皇徳也分¶
州土立市朝作舟輿造器械斯乃軒轅氏之所以開帝¶
<pb:KR4h0044_WYG_005-12a>¶
功也龔行天罰應天順人斯乃湯武之所以昭王業也¶
遷都改邑有殷宗中興之則焉卽土之中有周成隆平¶
之制焉不階尺土一人之柄同符乎髙祖克己復禮以¶
奉終始允恭乎孝文憲章稽古封岱勒成儀炳乎世宗¶
按六經而校徳眇古昔而論功仁聖之事既該而帝王¶
之道備矣至於永平之際重熈而累洽盛三雍(平/聲)之上¶
儀修衮龍之法服鋪(平/聲)鴻藻申景鑠(傷酌/切)揚世廟正雅¶
樂神人之和允洽羣臣之序既肅乃動大輅遵皇衢省¶
<pb:KR4h0044_WYG_005-12b>¶
方廵狩窮覽萬國之有無考聲教之所被散皇明以爥¶
幽然後増周舊修洛邑扇巍巍顯翼翼光漢京於諸夏¶
總八方而為極是以皇城之内宫室光明闕庭神麗奢¶
不可踰儉不能侈外則因原野以作苑順(一本/作填)流泉而¶
爲沼發蘋藻以濳魚豐圃草以毓獸制同乎梁鄒誼合¶
乎靈囿若乃順時節而蒐(音/搜)狩簡車徒以講武則必臨¶
之以王制考之以風雅歴騶虞覽駟驖(咅/姪)嘉車攻采吉¶
日禮官整儀乗輿乃出於是發鯨魚鏗(音/坑)華鍾登玉輅¶
<pb:KR4h0044_WYG_005-13a>¶
乗時龍鳯盖棽(林/)麗(離/)和鑾玲瓏天官景從祲(咅/浸)威盛¶
容山靈䕶野屬御方神雨師泛灑風伯清塵千乘雷起¶
萬騎紛紜元戎竟野戈鋋(音/蟬)彗(桑萃/切)雲羽旄掃霓旌旗¶
拂天焱焱(翊念/切)炎炎揚光飛文吐爓生風欱(荒合/切)野歕¶
(普悶/切)山日月爲之奪明丘陵爲之摇震遂集乎中囿陳¶
師按屯駢部曲列校隊勒三軍誓將帥然後舉烽伐皷¶
申令三驅輕車霆激驍騎電騖由基發射范氏施御弦¶
不睼(音/弟)禽轡不詭遇飛者未及翔走者不及去指顧倐¶
<pb:KR4h0044_WYG_005-13b>¶
忽獲車已實樂不極盤殺不盡物馬踠(音/苑)餘足士怒未¶
㳿(咅/薛)先驅復路屬車按節於是薦三犧效五牲禮神祗¶
懷百靈覲明堂臨辟雍揚緝熈宣皇風登靈臺考休徴¶
俯仰乎乾坤參象乎聖躬目中夏而布徳瞰四夷而抗¶
稜西盪河源東澹(徒敢/切)海漘(音/純)北動幽崖(音/冝)南曜朱垠¶
(音/銀)殊方别區界絶而不鄰自孝武之所不征孝宣之所¶
未臣莫不陸讋(章渉/切)水慄奔走而來賔遂綏哀牢開永¶
昌春王三朝(陟嬌/切)㑹同漢京是日也天子受四方之圖¶
<pb:KR4h0044_WYG_005-14a>¶
籍膺萬國之貢珍内撫諸夏外綏百蠻爾乃盛禮興樂¶
供帳置乎雲龍之庭陳百寮而賛羣后究皇儀而展帝¶
容於是庭實千品㫖酒萬鍾列金罍班玉觴嘉珍御太¶
牢饗爾乃食舉雍徹太師奏樂陳金石布絲竹鐘皷鏗¶
(苦耕/切)鍧(呼萌/切)管絃&KR0110;(于獵/切)煜(音/育)抗五聲極六律歌九功¶
舞八佾韶舞備泰古畢四夷間奏徳廣所及僸(音/禁)□(音/賣)¶
兠(丁侯/切)離罔不具集萬樂備百禮暨皇歡浹羣臣醉降¶
烟(音/因)煴(於群/切)調元氣然後撞鐘告罷百寮遂退於是聖¶
<pb:KR4h0044_WYG_005-14b>¶
上覩萬方之歡娯又沐浴於膏澤懼其侈心之將萌而¶
怠於東作乃申舊章下明詔命有司班憲度昭節儉示¶
太素去後宫之麗飾損乗輿之服御抑工商之滛業興¶
農桑之盛務遂令海内棄末而反本背偽而歸真女修¶
織絍(音/任)男務耕耘器用陶匏服尚素𤣥耻纎美而不服¶
賤奇麗而不珍捐金於山沉珠於淵於是百姓滌瑕盪¶
穢而鏡至清形神寂寞耳目不營嗜(常利/切)欲之源滅廉¶
耻之心生莫不優游而自得玉潤而金聲是以四海之¶
<pb:KR4h0044_WYG_005-15a>¶
内學校如林庠序盈門獻酬交錯俎豆莘莘(音/詵)下舞上¶
歌蹈徳詠仁登降飫宴之禮既畢因相與嗟嘆𤣥徳讜¶
言𢎞說咸含和而吐氣頌曰盛哉乎斯世今論者但知¶
誦虞夏之書詠殷周之詩講羲文之易論孔子之春秋¶
罕能精古今之清濁究漢徳之所由唯子頗識舊典又¶
徒馳騁乎末流温故知新已難而知徳者鮮矣且夫僻¶
界西戎險阻四塞修其防禦孰與處乎土中平夷洞逹¶
萬方輻湊秦嶺九&KR0580;(則工/切)涇渭之川曷若四瀆五嶽帶¶
<pb:KR4h0044_WYG_005-15b>¶
河泝洛圖書之淵建章甘泉館御列仙孰與靈臺明堂¶
綂和天人太液昆明鳥獸之囿曷若辟雍海流道徳之¶
富游俠踰侈犯義侵禮孰與同履法度翼翼濟濟子徒¶
習阿房之造天而不知京洛之有制識函谷之有關而¶
不知王者之無外主人之辭未終西都賔矍(計縳/切)然失¶
容逡巡降階&KR0008;(徒頰/切)然意下捧手欲辭主人曰復位今¶
将授子五篇之詩賔既卒業乃稱曰美哉乎斯詩義正¶
乎揚雄事實乎相如匪唯主人之好學盖乃遭遇乎斯¶
<pb:KR4h0044_WYG_005-16a>¶
時小子狂簡不知所裁既聞正道請終身而誦之其辭¶
曰¶
　　　明堂詩¶
於(音/烏)昭明堂明堂孔陽聖皇宗祀穆穆煌煌上帝宴饗¶
五位時序誰其配之世祖光武普天率土各以其職猗¶
歟緝熈允懷多福¶
　　　辟雍詩¶
乃流辟雍辟雍湯湯(音/商)聖皇莅止造舟爲梁皤皤(音/婆)國¶
<pb:KR4h0044_WYG_005-16b>¶
老乃父乃兄抑抑皇(一本/作威)儀孝友光明於(音/烏)赫太上示¶
我漢行洪化唯神永觀厥成¶
　　　靈臺詩¶
乃經靈臺靈臺既崇帝勤時登爰考休徴三光宣精五¶
行布序習習祥風祁祁甘雨百榖蓁蓁庻草蕃(音/繁)廡(音/武)¶
屢惟豐年於皇樂胥¶
　　　寳鼎詩¶
嶽修貢兮川效珍吐金景兮歊(許妖/切)浮雲寳鼎見兮色¶
<pb:KR4h0044_WYG_005-17a>¶
紛緼煥其炳兮被龍文登祖廟兮享聖神昭靈徳兮彌¶
億年¶
　　　白雉詩¶
啓靈篇兮披瑞圖獲白雉兮效素烏嘉祥阜兮集皇都¶
發皓羽兮奮翹英容潔朗兮於淳精彰皇徳兮侔周成¶
永延長兮膺天慶¶
　¶
　¶
<pb:KR4h0044_WYG_005-17b>¶
　¶
　¶
　¶
　¶
　¶
　¶
　¶
　崇古文訣巻五¶
